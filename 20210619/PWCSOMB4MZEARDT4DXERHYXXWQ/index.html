<html><header><meta charset="utf-8"><title>父子自覺越來越相似</title></header><body><h1>父子自覺越來越相似</h1><p>為了讓兩位爸爸有個難忘父親節，挺着巨肚的楊洛婷仍與三歲囡囡Tanya炮製驚喜，輝哥看着孫女遞上的拼圖卡，笑說：「點解我似一個炸雞老人㗎？點解爺爺光頭㗎？爹哋哨牙嘅？」Tanya頓時被爺爺考起，Tim和輝哥事後大啖吃着Tanya整的蛋糕，三代同堂好溫馨。</p><p>Tim坦言結婚生女都受父親影響，他說：「我爸爸很好，佢有威嚴，但亦好善良，我發覺𠵱家我對家庭同做人處事到想法，到一啲小動作，竟越來越似爹哋！」輝哥自言：「我喺子女身上都學咗好多嘢，回想當年生咗Tim，我人生第一次做爸爸，都係乜都唔識，慢慢好多嘢就自然學到，孩子生命力好強，我都係喺子女身上學到如何做一個好爸爸。」Tim好奇問輝哥覺得他的表現？輝哥說：「乖仔，係good man同good father，連埋做歌手，樣樣都做到120分。」</p></body></html>